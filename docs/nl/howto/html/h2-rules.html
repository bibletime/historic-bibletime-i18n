<html><head><title>Chapter 3. Regels voor interpretatie van de bijbel (Hermeneutiek)</title><link rel="stylesheet" href="help:/common/kde-default.css" type="text/css"><meta name="generator" content="DocBook XSL Stylesheets V1.48"><meta name="keywords" content="Bijbel, Studie, HowTo"><meta http-equiv="Content-Type" content="text/html; charset=iso-8859-15"><meta name="GENERATOR" content="KDE XSL Stylesheet V1.13 using libxslt"><link rel="home" href="index.html" title="Bijbelstudie HowTo"><link rel="up" href="index.html" title="Bijbelstudie HowTo"><link rel="previous" href="h2-basics-worksheet.html" title="Werkblad: Hoe gebruik je een concordantie?"><link rel="next" href="h2-rules-context.html" title="Regel 2 - Interpreteer binnen the bijbelse context"></head><body bgcolor="white" text="black" link="#0000FF" vlink="#840084" alink="#0000FF"><div id="headline" style="position : absolute;                 height : 85px;                 z-index : 100;                 background : transparent;                 text-align : center;   text-transform: smallcaps;                 width : 100%;                 top : 0px;                 left : 0px;                 width : 100%;                 color : #000000;"><h1>Regels voor interpretatie van de bijbel (Hermeneutiek)</h1></div><div id="navbackground" style="position : absolute;   width : 100%;   height : 124px;   background-image : url('help:/common/doctop2.png');   z-index : 5;   left : 0px;   top : 0px;   padding : 0px;"><div id="bulb1" style="padding : 0px;   position : absolute;   z-index : 15;   width : 150px;   height : 85px;   top : 0px;   left : 0px;   background : url('help:/common/doctop1.png') repeat;"></div><div id="gradient" style="  position : absolute;   width : 275px;   height : 85px;   z-index : 19px;   top : 0px;   padding : 0px;   left : 150px;   background-image : url('help:/common/doctop1a.png');   background-repeat : no-repeat;   background-color : transparent;   visibility : visible;"></div><div id="bulb-bit" style="position : absolute;   width : 100%;   height : 25px;   top : 85px;   left : 0px;   background-image : url('help:/common/doctop1b.png');   background-repeat : no-repeat;   background-color : transparent;   z-index : 5;"><table width="100%" id="navtable"><tbody><tr><td align="left" class="left"><a accesskey="p" href="h2-basics-worksheet.html">Prev</a></td><td align="center" class="center"> </td><td align="right" class="right"><a accesskey="n" href="h2-rules-context.html">Next</a></td></tr></tbody></table></div></div><div class="chapter"><div class="titlepage"><div><h2 class="title"><a name="h2-rules"></a>Chapter 3. Regels voor interpretatie van de bijbel (Hermeneutiek)</h2></div></div><p>We hebben het al gehad over de 3 aspecten die van belang zijn bij het interpreteren van de bijbel: inhoud, context en tekstverwijzingen. We willen daar nu verder op in gaan door wat te graven in de bijbelse hermeneutiek, die zich tot doel stelt de bedoeling van de de oorspronkelijke schrijver (en Schrijver!) te ontdekken. Hoewel een tekstgedeelte op veel manieren goed toegepast kan worden, is het maar op een manier goed te interpreteren. De schrift zegt dit zelf door te stellen dat "geen profetie der Schrift een eigenmachtige uitlegging toelaat" (2 Petrus 1:20). Er zijn bepaalde regels die helpen om de juiste betekenis te ontdekken. Door die regels te negeren, hebben mensen veel moeilijkheden veroorzaakt voor zichzelf en voor hun volgelingen. 2 Petrus 3:16 <span class="emphasis"><i>"...Daarin is een en ander moeilijk te verstaan, wat onkundige en onstandvastige lieden tot hun eigen verderf verdraaien, evenals trouwens de overige schriften."</i></span></p><p>Hoe gaan we te werk als we de oorspronkelijk bedoelde betekenis van een passage willen ontdekken? Laten we stellen dat je een bepaald vers is opgevallen, wat je niet zo goed begrijpt. Hoe bestudeer je het dan? Houdt de volgende regels in gedachte:</p><div class="section"><div class="titlepage"><div><h2 class="title" style="clear: both"><a name="h2-rules-exact"></a>Regel 1 - Interpreteer de tekst volgens de precieze betekenis van de woorden.</h2></div></div><p>Hoe preciezer wij de oorspronkelijke betekenis van de woorden kunnen achterhalen, hoe beter we de tekst zullen kunnen interpreteren. Probeer de precieze betekenisvan kernwoorden te vinden aan de hand van de volgende stappen:</p><div class="section"><div class="titlepage"><div><h3 class="title"><a name="h2-rules-exact-definition"></a>Stap 1) Definitie</h3></div></div><p>Zoek de definitie op in een Grieks of Hebreews woordenboek. Bij werkwoorden is de gebruikte vorm ook cruciaal.</p></div><div class="section"><div class="titlepage"><div><h3 class="title"><a name="h2-rules-exact-crossref"></a>Stap 2) Tekstverwijzingen</h3></div></div><p>Vergelijk schrift met schrift. Zien hoe hetzelfde Griekse of Hebreeuwse woord (niet het Nederlandse woord) wordt gebruikt in de schrift kan de definitie verhelderen, of een nieuw licht werpen op de definitie. Hoe gebruikt dezelfde schrijver hetzelfde woord in andere schriftgedeelten? En andere schrijvers? Sommige naslagwerken geven ook informatie over het gebruik van hetzelfde woord in niet-bijbelse documenten. Waarom moeten we eigenlijk terug naar de oorspronkelijke taal; waarom is het Nederlandse woord niet goed genoeg? OMDAT VERSCHILLENDE WOORDEN IN HET GRIEKS VERTAALD KUNNEN ZIJN NAAR HETZELFDE NEDERLANDSE WOORD, EN DE GRIEKSE WOORDEN KUNNEN VERSCHILLENDE NUANCES WEERGEVEN.</p><div class="section"><div class="titlepage"><div><h4 class="title"><a name="h2-rules-exact-crossref-ex1a"></a>Voorbeeld 1A</h4></div></div><p>Joh.20:17 (SV) <span class="emphasis"><i>"Raak mij niet aan"</i></span> klinkt nogal hard, he? Net of Jezus na zijn opstanding niet meer aangeraakt wil worden, omdat Hij daarvoor te heilig is ofzo. Maar dat lijkt niet helemaal juist te zijn, dus laten we het opzoeken in <span class="emphasis"><i>The Complete Word Study New Testament</i></span> van Spiros Zodhiates (AMG Publishers, 1991).</p><p>Definitie: Als we Joh.20:17 opzoeken, dan zien we dat boven het woord "Raak ... aan" staat "pim680." De letters vormen een code die de vorm van spreken aangeeft, en het nummer verwijst naar Strong's woordenboek. Laten we de definitie opzoeken (p. 879) "680. Haptomai; komt van hapto (681), aanraken. Verwijst naar het hanteren van een object om daar een veranderende invloed op uit te oefenen... Te ondersceiden van pselaphao (5584), wat alleen duidt op het aanraken van het oppervlak ergens van." Zoek nu de code "pim" op. In Zodhiates staan de grammatica-codes achter Openbaring; op p. 849 zien we dat pim staat voor "tegenwoordig imperatief actief (80)".Op p.857, "Tegenwoordig Imperatief. In de actieve vorm, kan het een opdracht aanduiden, om iets te doen in de toekomst, wat een doorgaande of herhalende actie omvat of, als het negatief gebruikt wordt, een opdracht om ergens mee op te houden." In dit geval is er sprake van een negatieve opdracht, dus is het een opdracht om ergens mee op te houden. Wat hebben we dus ontdekt?</p><p><span class="emphasis"><i>MARIA HEEFT JEZUS AL VAST, EN HIJ ZEGT DAT ZE HEM LOS MOET LATEN!</i></span></p></div><div class="section"><div class="titlepage"><div><h4 class="title"><a name="h2-rules-exact-crossref-ex1b"></a>Voorbeeld 1B</h4></div></div><p>In Jakobus 5:14 wordt zieken opgedragen <span class="emphasis"><i>zich te laten zalven door de oudsten van de gemeente</i></span>. Wat houdt die zalving in?</p><p>Definitie van aleipho (218) - "zalven met olie" (Strong's); maar er is ook een ander Grieks woord dat eveneens vertaald wordt als "zalven", chrio (5548) - "insmeren of -wrijven met olie, d.w.z. heiligen voor een ambt of religieuze dienst" (Strong's). Gezien het feit dat het om een werkwoord gaat, moet er ook gelet worden op de gebruikte vorm, "apta". Deze vorm, de participium aoristus, duidt op een eenmalige handeling, dit in tegenstelling tot een voortdurende handeling... Als er een verhouding in tijd is met het hoofdwerkwoord, dan duidt het meestal op een actie die aan die van het hoofdwerkwoord vooraf gaat. (zie Zodhiates p.851)</p><pre class="screen">
Tekstverwijzingen voor aleipho:
--Matt.6:17 Maar gij, zalf uw hoofd, als gij vast, en was uw gelaat
--Mar.16:1 [de vrouwen] kochten specerijen om Hem te gaan zalven
--Mar.6:13 En zij ... zalfden vele zieken met olie en genazen hen.
--Luk.7:38 ... en zij kuste Zijn voeten, en zalfde ze met de mirre.
--Joh.12:3 Maria ...zalfde de voeten van Jezus, en droogde zijn voeten af met haar haren
Tekstverwijzingen voor chrio:
--Luk 4:18 De Geest des Heren is op Mij, daarom, dat Hij Mij gezalfd heeft...
--Hand.4:27 Jezus, die Gij gezalfd hebt
--Hand 10:37,38 Gij weet ... van Jezus van Nazaret, hoe God Hem met de Heilige Geest en met kracht heeft gezalfd.
--2 Kor.1:21 Hij nu, die ...ons heeft gezalfd, is God
</pre><p>Wat is dus het verschil tussen aleipho en chrio? Kijk naar de tekstverwijzingen en de definities, en stel het verschil vast: ALEIPHO IS EEN PRAKTISCH GEBRUIK VAN OLIE, TERWIJL CHRIO EEN GEESTELIJKE BETEKENIS HEEFT. </p><p>Als illustratie (al wordt het woord hier niet gebruikt) van het praktisch gebruik van olie in die tijd, toen de barmhartige Samaritaan de beroofde en mishandelde man verzorgde, goot hij olie en wijn op de wond. Olie was dus ook in gebruik als medicijn in Jezus' tijd. </p><p>Laten we eens toepassen op wat we zojuist geleerd hebben door deze woordstudie n.a.v. Jakobus 5:14 <span class="emphasis"><i>"Is er iemand bij u ziek? Laat hij dan de oudsten der gemeente tot zich roepen, opdat zij over hem een gebed uitspreken en hem met olie zalven in de naam des Heren."</i></span> Is dat zalven geestelijk of praktisch? Het is praktisch! </p><p> De vorm die in het Grieks wordt gebruikt is beter vertaald met "hem met olie gezalfd hebbend", zodat de volgorde wordt eerst zalven, dan bidden. (Het zinsdeel "in de naam des Heren" verwijst naar het gebed, niet naar de zalving). Jakobus 5 zegt dat de oudsten de zieke moeten verzorgen, en voor hem bidden in de naam van de Heer. Geeft dat niet iets weer van een prachtige balans tussen het praktische en het spirituele bij onze God? </p></div></div></div></div><div id="bottom-nav" style="position : relative;                 width : 100%;                 height : 185px;                 left : 0px;   right : 0px;                 top : 0px;   margin-top: 100px;                 background-image : url('help:/common/bottom1.png');                 background-repeat : repeat-x;                 background-color : transparent;   margin-left: 0px;   margin-right: 0px;                 z-index : 25;"><img src="help:/common/bottom2.png" align="right" height="59" width="227" alt="KDE Logo"><div id="navtable2" style="width : 100%;   margin-left: 0px;          margin-right: 0px;                      z-index : 15;                  background-color : transparent;"><table width="100%" border="0" cellpadding="0" cellspacing="0" style="position: absolute;         top: 70px;         left: 0px;"><tr><td width="33%" align="left" valign="top"><a href="h2-basics-worksheet.html">Prev</a></td><td width="34%" align="center" valign="top"><a href="index.html">Home</a></td><td width="33%" align="right" valign="top"><a href="h2-rules-context.html">Next</a></td></tr><tr><td width="33%" align="left">Werkblad: Hoe gebruik je een concordantie? </td><td width="34%" align="center"><a href="index.html">Up</a></td><td width="33%" align="right"> Regel 2 - Interpreteer binnen the bijbelse context</td></tr></table></div></div></body></html>