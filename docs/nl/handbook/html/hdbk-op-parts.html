<html><head><title>Onderdelen van het BibleTime toepassingsvenster</title><link rel="stylesheet" href="help:/common/kde-default.css" type="text/css"><meta name="generator" content="DocBook XSL Stylesheets V1.67.2"><meta name="keywords" content="KDE, bibletime, Sword, Crosswire, 'help' dialoog"><link rel="start" href="index.html" title="Het BibleTime handboek"><link rel="up" href="hdbk-op.html" title="Chapter 3. Werking van het programma"><link rel="prev" href="hdbk-op.html" title="Chapter 3. Werking van het programma"><link rel="next" href="hdbk-op-search.html" title="Zoeken in modules"><meta http-equiv="Content-Type" content="text/html; charset=UTF-8"><meta name="GENERATOR" content="KDE XSL Stylesheet V1.13 using libxslt"></head><body bgcolor="white" text="black" link="#0000FF" vlink="#840084" alink="#0000FF"><div style="background-image: url(help:/common/top-middle.png); width: 100%; height: 131px;"><div style="position: absolute;                      right: 0px;"><img src="help:/common/top-right-konqueror.png" style="margin: 0px" alt=""></div><div style="position: absolute;                         top: 25px;                          right: 100px;                          text-align: right;                          font-size: xx-large;                          font-weight: bold;                          text-shadow: #fff 0px 0px 5px;                          color: #444">Onderdelen van het <span class="application">BibleTime</span> toepassingsvenster</div></div><div style="margin-top: 20px; background-color: #white;                        color: black;                       margin-left: 20px;                        margin-right: 20px;"><div style="position: absolute;                          left: 20px;"><a accesskey="p" href="hdbk-op.html">Prev</a></div><div style="position: absolute;                          right: 20px;"><a accesskey="n" href="hdbk-op-search.html">Next</a></div><div class="navCenter">Werking van het programma</div></div><div class="sect1" lang="en"><div class="titlepage"><div><div><h2 class="title" style="clear: both"><a name="hdbk-op-parts"></a>Onderdelen van het <span class="application">BibleTime</span> toepassingsvenster</h2></div></div></div><div class="sect2" lang="en"><div class="titlepage"><div><div><h3 class="title"><a name="hdbk-op-parts-bookshelf"></a>De Boekenplank</h3></div></div></div><p>De Boekenplank laat alle geïnstalleerde modules zien, gesorteerd per categorie en taal. Het heeft ook een categorie genaamd "Bladwijzers". Dit is de plaats waar u uw eigen bladwijzers kunt opslaan en openen. </p><div class="sect3" lang="en"><div class="titlepage"><div><div><h4 class="title"><a name="hdbk-op-parts-bookshelf-open"></a>Modules lezen</h4></div></div></div><p>Om een module uit de boekenplank te openen om te lezen, kunt u simpelweg met de <span class="mousebutton">linker muisknop</span> klikken op de gewenste categorie (Bijbels, Bijbelcommentaren, Lexicons, Boeken, Overdenkingen of Woordenlijsten) om de inhoud te laten zien. Klik dan op één van de modules om die te openen. Er verschijnt dan een leesvenster in het Bureaugebied. </p><div class="tip" style="margin-left: 0.5in; margin-right: 0.5in;"><h3 class="title">Tip</h3><p>Drag &amp; Drop Werkt Hier</p></div><p>Als u een bepaalde module aan het lezen bent en u wilt nog een module openen op de passage die u aan het lezen bent, dan kunt u een snelkoppeling gebruiken. Klik simpelweg met de <span class="mousebutton">linker muisknop</span> op de verwijzing naar een vers/passage (de muisaanwijzer veranderd in een hand) en sleep deze naar de Boekenplank. Laat de muisknop los boven de module die u wilt openen en deze zal op de opgegeven plaats worden geopend. U kunt ook een verwijzing naar een vers naar een bestaand leesvenster slepen, die dan naar de opgegeven plaats zal verspringen.</p></div><div class="sect3" lang="en"><div class="titlepage"><div><div><h4 class="title"><a name="hdbk-op-parts-bookshelf-metainfo"></a>Additionele informatie over modules</h4></div></div></div><p>Als u met de <span class="mousebutton">rechter</span> muisknop op het symbool van een module klikt, zult u een menu zien met extra mogelijkheden die relevant zijn voor deze module. <span xmlns:doc="http://nwalsh.com/xsl/documentation/1.0" class="guiitem"><span class="guimenuitem">"Info over deze module"</span></span> opent een venster met veel interessante informatie over de geselecteerde module.<span xmlns:doc="http://nwalsh.com/xsl/documentation/1.0" class="guiitem"><span class="guimenuitem">"Ontgrendel deze module"</span></span> opent een kleine dialoog voor versleutelde documenten, waarin u een sleutel voor ontgrendeling kunt invoeren om toegang te krijgen tot de module. Voor meer informatie over vergrendelde modules, kijk op <a href="http://www.crosswire.org/sword/modules/aboutlocked.jsp" target="_top">deze pagina</a> op de Crosswire Bible Society website. </p></div><div class="sect3" lang="en"><div class="titlepage"><div><div><h4 class="title"><a name="hdbk-op-parts-bookshelf-search"></a>Zoeken in modules</h4></div></div></div><p>U kunt zoeken in een module door met de <span class="mousebutton">rechter</span> muisknop op het symbool van de module te klikken en <span xmlns:doc="http://nwalsh.com/xsl/documentation/1.0" class="guiitem"><span class="guimenuitem">"Zoek in geselecteerde module(s)"</span></span> te kiezen. Door <span><strong class="keycap">Shift</strong></span> in te drukken en op andere modules te klikken kunt u er meerdere selecteren. Volg dan dezelfde procedure om de zoekdialoog te openen. U zult dan al deze documenten doorzoeken. Een volledige beschrijving van de werking van zoekfuncties is <a href="hdbk-op-search.html" title="Zoeken in modules">hier</a> te vinden. </p></div><div class="sect3" lang="en"><div class="titlepage"><div><div><h4 class="title"><a name="hdbk-op-parts-bookshelf-bookmarks"></a>Werken met bladwijzers</h4></div></div></div><p>
<div class="tip" style="margin-left: 0.5in; margin-right: 0.5in;"><h3 class="title">Tip</h3><p>Drag &amp; Drop Werkt Hier</p></div> Klik met de <span class="mousebutton">rechter</span> muisknop op de bladwijzer categorie van de Boekenplank en kies <span xmlns:doc="http://nwalsh.com/xsl/documentation/1.0" class="guiitem"><span class="guimenuitem">"Maak een nieuwe map aan"</span></span> om een nieuwe submap in de bladwijzers te maken. U kunt de normale drag &amp; drop functies gebruiken om verwijzingen naar verzen in leesvensters of zoekresultaten naar de bladwijzer map te slepen en om bladwijzers opnieuw te schikken in de mappen.</p><p>U kunt ook bladwijzers van andere mensen importeren of bladwijzers exporteren om ze te delen. Om dit te doen opent u het <span xmlns:doc="http://nwalsh.com/xsl/documentation/1.0" class="guiitem"><span class="guimenu">context menu</span></span> van de bladwijzer map zoals hierboven is beschreven en kiest u <span xmlns:doc="http://nwalsh.com/xsl/documentation/1.0" class="guiitem"><span class="guimenuitem">"Exporteer bladwijzers"</span></span>. Dit zal een dialoogvenster oproepen om de verzameling bladwijzers op te slaan. U kunt bladwijzers importeren op een vergelijkbare manier.</p><p>U kunt ook met de <span class="mousebutton">rechter</span> muisknop op mappen en bladwijzers klikken om hun namen en omschrijvingen te wijzigen.</p></div></div><div class="sect2" lang="en"><div class="titlepage"><div><div><h3 class="title"><a name="hdbk-op-parts-mag"></a>Het Vergrootglas</h3></div></div></div><p>Dit kleine venster in de linkeronderhoek van het <span class="application">BibleTime</span> venster is volledig passief. Telkens wanneer uw muisaanwijzer over een stukje tekst met extra informatie gaat (bijv. Strong-nummers), dan wordt deze extra informatie weergegeven in het Vergrootglas en niet in de tekst zelf. Probeer het maar eens uit.</p></div><div class="sect2" lang="en"><div class="titlepage"><div><div><h3 class="title"><a name="hdbk-op-parts-desk"></a>Het Bureau</h3></div></div></div><p>Het Bureau is waar het echte werk met <span class="application">BibleTime</span> plaatsvindt. Hier kunt u modules van de Boekenplank openen, lezen, <a href="hdbk-op-search.html" title="Zoeken in modules">doorzoeken</a> en zelfs uw aantekeningen opslaan in de persoonlijke commentaar module (zie <a href="hdbk-op-parts.html#hdbk-op-parts-desk-write" title="Uw eigen bijbelcommentaar bewerken">hieronder</a>).</p><div class="sect3" lang="en"><div class="titlepage"><div><div><h4 class="title"><a name="hdbk-op-parts-desk-read"></a>Modules lezen</h4></div></div></div><p>Zoals we al <a href="hdbk-op-parts.html#hdbk-op-parts-bookshelf-open" title="Modules lezen">gezien</a> hebben, kunt u de te lezen modules simpelweg openen door te klikken op hun symbool in de Boekenplank. Een leesvenster zal worden geopend in het Bureau gebied. Ieder leesvenster heeft een werkbalk. Hier kunt u gereedschappen vinden om te navigeren in de module waarin dit leesvenster is verbonden, alsmede history knoppen zoals u die kent vanuit uw internet browser.</p></div><div class="sect3" lang="en"><div class="titlepage"><div><div><h4 class="title"><a name="hdbk-op-parts-desk-placement"></a>Plaatsing van leesvensters</h4></div></div></div><p>Natuurlijk kunt u meerdere modules tegelijkertijd openen. Er zijn verschillende mogelijkheden om leesvensters op het Bureau te rangschikken. Kijk a.u.b. bij het item <span xmlns:doc="http://nwalsh.com/xsl/documentation/1.0" class="guiitem"><span class="guimenu">Venster</span></span> in het hoofdmenu. Hier kunt u zien dat u de plaatsing van de leesvensters helemaal zelf kunt regelen, of dat u de plaatsing automatisch door <span class="application">BibleTime</span> kunt laten afhandelen. Om dit te bereiken, moet u eerst één van de automatische rangschikkingen kiezen die beschikbaar zijn in <span xmlns:doc="http://nwalsh.com/xsl/documentation/1.0" class="guiitem"><span class="guimenu">Venster</span></span>-&gt;<span xmlns:doc="http://nwalsh.com/xsl/documentation/1.0" class="guiitem"><span class="guimenuitem">Rangschikking van vensters</span></span>. Probeer het maar gewoon uit, het is simpel en het werkt. </p></div><div class="sect3" lang="en"><div class="titlepage"><div><div><h4 class="title"><a name="hdbk-op-parts-desk-write"></a>Uw eigen bijbelcommentaar bewerken</h4></div></div></div><p>Om uw eigen commentaar over delen van de bijbel op te kunnen slaan, moet u een bepaalde module uit de bibliotheek van de <a href="http://www.crosswire.org" target="_top">Crosswire Bible Society</a> installeren. Deze module heet "Personal commentary" (Persoonlijk bijbelcommentaar).</p><p>Als u het persoonlijk bijbelcommentaar opent door met de <span class="mousebutton"> linker</span> muisknop te klikken op zijn symbool in de Boekenplank, dan opent deze in leesmodus. U kunt niet bewerken in deze modus. Als u notities in het persoonlijk bijbelcommentaar wenst te schrijven, dan moet u deze module openen met uw <span class="mousebutton">rechter</span> muisknop en <span xmlns:doc="http://nwalsh.com/xsl/documentation/1.0" class="guiitem"><span class="guimenu">Bewerk deze module</span></span> en dan <span xmlns:doc="http://nwalsh.com/xsl/documentation/1.0" class="guiitem"><span class="guimenuitem">Platte tekst</span></span>(broncode editor) of <span xmlns:doc="http://nwalsh.com/xsl/documentation/1.0" class="guiitem"><span class="guimenuitem">HTML</span></span>(simpele WYSIWYG-editor) kiezen.</p><div class="tip" style="margin-left: 0.5in; margin-right: 0.5in;"><h3 class="title">Tip</h3><p>Als <span xmlns:doc="http://nwalsh.com/xsl/documentation/1.0" class="guiitem"><span class="guimenu">Bewerk deze module</span></span> niet geactiveerd is, controleer dan of u schrijfrechten heeft in de bestanden van het persoonlijk bijbelcommentaar.</p></div><div class="tip" style="margin-left: 0.5in; margin-right: 0.5in;"><h3 class="title">Tip</h3><p>Drag&amp;drop werkt hier. Laat een verwijzing naar een vers los en de tekst van het vers wordt ingevoegd.</p></div></div></div></div><div style="background-color: #white; color: black;                  margin-top: 20px; margin-left: 20px;                  margin-right: 20px;"><div style="position: absolute; left: 20px;"><a accesskey="p" href="hdbk-op.html">Prev</a></div><div style="position: absolute; right: 20px;"><a accesskey="n" href="hdbk-op-search.html">Next</a></div><div align="center"><a accesskey="h" href="index.html">Home</a></div></div><div style="background-color: #white;   color: black;         margin-left: 20px;   margin-right: 20px;"><div class="navLeft">Werking van het programma </div><div class="navRight"> Zoeken in modules</div><div class="navCenter"><a accesskey="u" href="hdbk-op.html">Up</a></div></div><br><br><div class="bannerBottom" style="background-image: url(help:/common/bottom-middle.png);                                        background-repeat: x-repeat;                                         width: 100%;                                         height: 100px;                                         bottom:0px;"><div class="BannerBottomRight"><img src="help:/common/bottom-right.png" style="margin: 0px" alt=""></div><div class="bannerBottomLeft"><img src="help:/common/bottom-left.png" style="margin: 0px;" alt=""></div><div id="comments" style="position:relative; top: 5px; left: 1em; height:85px; width: 50%; color: #cfe1f6"><p>Would you like to make a comment or contribute an update to this page?<br>
        Send feedback to the <a href="mailto:kde-docs@kdemail.net" style="background:transparent; color:#cfe1f6; text-decoration: underline;">KDE Docs Team</a></p></div></div></body></html>