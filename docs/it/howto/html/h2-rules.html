<html><head><title>Chapter 3. Regole per l'interpretazione della Bibbia (Ermeneutica)</title><link rel="stylesheet" href="help:/common/kde-default.css" type="text/css"><meta name="generator" content="DocBook XSL Stylesheets V1.48"><meta name="keywords" content="Bible, Study, HowTo"><meta http-equiv="Content-Type" content="text/html; charset=iso-8859-15"><meta name="GENERATOR" content="KDE XSL Stylesheet V1.13 using libxslt"><link rel="home" href="index.html" title="HowTo sullo studio della Bibbia"><link rel="up" href="index.html" title="HowTo sullo studio della Bibbia"><link rel="previous" href="h2-basics-worksheet.html" title="Scheda di lavoro: Come usare una concordanza"><link rel="next" href="h2-rules-context.html" title="Regola 2 - Interpreta secondo il contesto biblico"></head><body bgcolor="white" text="black" link="#0000FF" vlink="#840084" alink="#0000FF"><table border="0" cellpadding="0" cellspacing="0" width="100%"><tr class="header"><td colspan="2"> </td></tr><tr id="logo"><td valign="top"><img src="help:/common/kde_logo.png" alt="KDE -         The K Desktop Environment" width="296" height="79" border="0"></td><td valign="middle" align="center" id="location"><h1>Regole per l'interpretazione della Bibbia (Ermeneutica)</h1></td></tr></table><table width="100%" class="header"><tbody><tr><td align="left" class="navLeft" width="33%"><a accesskey="p" href="h2-basics-worksheet.html">Prev</a></td><td align="center" class="navCenter" width="34%"> </td><td align="right" class="navRight" width="33%"> 
		      <a accesskey="n" href="h2-rules-context.html">Next</a></td></tr></tbody></table><div class="chapter"><div class="titlepage"><div><h2 class="title"><a name="h2-rules"></a>Chapter 3. Regole per l'interpretazione della Bibbia (Ermeneutica)</h2></div></div><p>Abbiamo già visto le tre regole: contenuto, contesto, riferimenti. Adesso vogliamo andare avanti occupandoci dell'ermeneutica biblica, il cui fine è di trovare il senso inteso dall'autore originale (e dall'Autore!). Mentre sono valide tante applicazioni di un brano, solo una interpretazione è valida. La scrittura stessa lo dice stabilendo che nessuna scrittura va soggetta a spiegazione privata (2 Pt 1,20 "<span class="emphasis"><i>Sappiate anzitutto questo: nessuna scrittura profetica va soggetta a spiegazione privata.</i></span>") Alcune regole aiutano a scoprire il senso corretto, ignorando queste regole diversi uomini sono caduti in difficoltà - loro stessi e i loro seguaci. 2 Pt 3,16 "<span class="emphasis"><i>... In esse ci sono alcune cose difficili da comprendere e gli ignoranti e gli instabili le travisano, al pari delle altre Scritture, per loro propria rovina.</i></span>"</p><p>Come possiamo scoprire il senso inteso di un brano? Diciamo che hai notato un certo versetto del quale non capisci il senso. Come trovarlo? Tieni queste regole in mente:</p><div class="section"><div class="titlepage"><div><h2 class="title" style="clear: both"><a name="h2-rules-exact"></a>Regola 1 - Interpreta seguendo il senso esatto delle parole.</h2></div></div><p>Quanto più precisamente teniamo in considerazione il senso esatto, originale, delle parole, tanto meglio sarà la nostra interpretazione. Cerca di trovare il senso esatto delle parole chiave seguendo questi punti:</p><div class="section"><div class="titlepage"><div><h3 class="title"><a name="h2-rules-exact-definition"></a>Primo passo: Definizione</h3></div></div><p>Guardate la definizione in un lessico greco o ebraico. Per i verbi, il modo è ugualmente importantissimo.</p></div><div class="section"><div class="titlepage"><div><h3 class="title"><a name="h2-rules-exact-crossref"></a>Secondo passo: Riferimenti</h3></div></div><p>Paragona scrittura con scrittura. Notare come la stessa parola greca o ebraica (non inglese) è usata può chiarirti o gettare nuova luce sulle definizione. Lo stesso autore come usa la stessa parola altrove? E altri autori? Potresti anche verificare l'uso di questa parola in un contesto non biblico. Perché è necessario risalire alle lingue originali, perché i termini italiani non sono sufficienti? PERCHE' PIU' DI UNA PAROLA GRECA PUO' ESSERE STATA TRADOTTA NELLA STESSA PAROLA ITALIANA, E I TERMINI GRECI POSSONO AVERE DIFFERENTI SFUMATURE DI SIGNIFICATO.</p><div class="section"><div class="titlepage"><div><h4 class="title"><a name="h2-rules-exact-crossref-ex1a"></a>Esempio 1A</h4></div></div><p>Gv.20:17 "<span class="emphasis"><i>Non toccarmi</i></span>" suona aspro, vero? Sembra quasi che Gesù non voglia essere toccato ora che è asceso, ora che Egli è troppo sacro o simili. Ma non sembra giusto, quindi cerchiamo in Spiros Zodhiates' <span class="emphasis"><i>The Complete Word Study New Testament</i></span> (AMG Publishers, 1991).</p><p>Definizione: Leggendo Giovanni 20:17, sulla parola "Toccatemi" vediamo "pim680." Le lettere ci danno un codice per la aprte del discorso, e il numero si riferisce al riferimento del dizionario di Strong. Leggiamo la definizione (p.879). "680. Haptomai; da hapto (681), toccare. Si riferisce alla manipolazione di un oggetto allo scopo di modificarlo... Differente da pselaphao (5584), che significa realmente solo toccare la superficie di qualcosa. " Ora cerchiamo "pim." I codici grammaticali di Zodhiates sono subito dopo l'Apocalisse. a p. 849 vediamo che pim significa "presente imperativo attivo (80)". A p.857, "Presente Imperativo. Nella voce attiva, indica un comando di fare qualcosa in futuro che implica un'azione continuata o ripetuta o, quando è negato, un comando di cessare di fare qualcosa. ' Questo è un comando negativo, che serve a fermare qualcosa che si sta già svolgendo. Così, cos'abbiamo scoperto?</p><p><span class="emphasis"><i>MARIA STA GIA' STRINGENDO GESU'. ED EGLI LE STA DICENDO DI LASCIARLO!</i></span></p></div><div class="section"><div class="titlepage"><div><h4 class="title"><a name="h2-rules-exact-crossref-ex1b"></a>Esempio 1B</h4></div></div><p>In Giacomo 5:14, <span class="emphasis"><i>...gli anziani preghino su di lui, ungendolo di olio</i></span>. Cosa si intende per ungere?</p><p>La definizione di aleipho (218) - "ungere" (Strong); ma c'è anche un'altra parola greca tradotta con "ungere", chrio (5548) - "macchiare o strofinare con olio, per consacrare una funzione religiosa" (Strong). Siccome si tratta di un verbo, considera anche il tempo, "apta" aoristo participio attivo. "L'aoristo participio esprime un'azione semplice, in opposizione a un'azione continuata... Quando la relazione col verbo principale è temporale, significa di solito che l'azione precede quella di quest'ultimo." (Zodhiates p.851)</p><pre class="screen">Riferimenti incrociati per aleipho:
Mt.6:17 Ma tu, quando digiuni, ungiti il capo e lavati la faccia.
Mc.16:1 Ora [...] Maria Maddalena, Maria, madre di Giacomo, e Salome acquistarono degli aromi a per andare ad imbalsamare Gesù.
Mc.16:13 Anch'essi andarono ad annunziarlo agli altri; ma non credettero neppure a loro.
Lc.7:38 E, stando ai suoi piedi, di dietro piangendo, cominciò a bagnargli di lacrime i piedi e ad asciugarli con i capelli del suo capo; e glieli baciava e li ungeva con l'olio profumato.
Gv.12:3 Maria allora prese una libbra di olio profumato di nardo autentico di gran prezzo, ne unse i piedi di Gesù e li asciugo con i suoi capelli; e la casa fu ripiena del profumo di quest'olio.
Riferimenti incrociati per chrio:
Lc.4:18 "Lo Spirito del Signore è sopra di me, perché mi ha unto per evangelizzare i poveri..."
Atti 4:27 il tuo santo Figlio Gesù, che tu hai unto...
Atti 10:38 come Dio abbia unto di Spirito Santo e di potenza Gesù di Nazaret... 2 Cor.1:21 Or colui che ci conferma assieme a voi in Cristo e ci ha unti è Dio.
</pre><p>Dunque, che differenza c'è tra aleipho and chrio? Guarda di nuovo gli esempi e le definizioni, e osservane la differenza: ALEIPHO E' USO PRATICO DELL'OLIO, MENTRE CHRIO E' SPIRITUALE. </p><p>Come esempio (anche se la parole non è usata) dell'uso dell'unguento all'epoca, quando il buon samaritano si prese cura dell'uomo malmenato dai briganti, versò olio e vino sulle ferite. L'olio aveva un uso medicinale al tempo di Gesù. </p><p>Ora applichiamo ciò che abbiamo appreso dallo studio di questa parola a Giacomo 5:14 "<span class="emphasis"><i>Qualcuno di voi è infermo? Chiami gli anziani, della chiesa, ed essi preghino su di lui, ungendolo di olio nel nome del Signore.</i></span>" Qui "ungere" è spirituale o pratico? Pratico!</p><p>Il tempo greco, aoristo participio, sarebbe meglio tradotto con "avendo unto", così che l'ordine è prima ungere, quindi pregare ("nel nome del signore" si riferisce alla preghiera, non all'unzione). Giacomo 5 sta dicendo che anziani dovrebbero curare l'infermo e pregare per lui nel nome del Signore. Si tratta di un meraviglioso equilibrio di praticità e spiritualità nel Signore! </p></div></div></div></div><table width="100%" class="bottom-nav"><tr><td width="33%" align="left" valign="top" class="navLeft"><a href="h2-basics-worksheet.html">Prev</a></td><td width="34%" align="center" valign="top" class="navCenter"><a href="index.html">Home</a></td><td width="33%" align="right" valign="top" class="navRight"><a href="h2-rules-context.html">Next</a></td></tr><tr><td width="33%" align="left" class="navLeft">Scheda di lavoro: Come usare una concordanza </td><td width="34%" align="center" class="navCenter"><a href="index.html">Up</a></td><td width="33%" align="right" class="navRight"> Regola 2 - Interpreta secondo il contesto biblico</td></tr></table></body></html>